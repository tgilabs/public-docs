---
title: מידע כללי
description: מידע כללי על השרת והמשחק
sidebar_position: 1
---

# מה זה רולפליי ("ארפי")?
רולפליי הוא משחק תפקידים, אשר כל שחקן שלוקח חלק במשחק מתבקש ליצור לעצמו דמות ייחודית.
לכל דמות קיימות תכונות שונות כגון; אישיות, סיפור רקע, ניסיון חיים, וכד'...

המשחק מתקיים על מפת המשחק Grand Theft Auto V, הנקראת "San Andreas".

המטרה העיקרית בשרת היא לשחק בצורה מציאותית ככל האפשר בעזרת הדמות.
כל שחקן מגלם דמות בעלת סיפור חיים יחודי אשר משפיע על פעולותיה במשחק, על תחומי העיניין והאישיות של הדמות.
בעת משחק עם הדמות חשוב לזכור שיש צורך להתנהג ולפעול כמו שהדמות שלכם הייתה עושה במציאות.
למשל, במידה והדמות שלכם עובדת כאיש חירום במשטרה, יש צורך להתנהג בצורה שהולמת את התפקיד ושמדמה התנהגות של שוטר אמיתי.
במשחק יש מספר חוקים שתפקידם לשמור על רצף המשחק מציאותי ככל שאפשר, כל מידע ופעולה שהדמות מבצעת אמור להגיע משיקולים שנגרמים מהעבר של הדמות.
אוסר להשתמש במידע שהדמות שלכם לא אמורה לדעת (שהושג מבחוץ למשחק או בניצול מכניקות של המשחק).
כל דמות צריכה לעקוב אחרי הסיפור המתאים שלה, פושע צריך להתחמק מהמשטרה ולבצע פעולות לא חוקיות, כמו שנהג מונית צריך להביא את הנוסע ליעד הרצוי ובתמורה מקבל את התשלום הראוי.

לפרטים נוספים לגבי חוקי המשחק: [תלחצו פה](https://fivem.tg1.co.il/rules)


אנו מכוונים לתת לכל שחקן בשרת חופש פעולה מוחלט, בדרך שבה כל אדם יכול לשחק איך שירצה כך שהיה ניתן לחוות כמה שאפשר את העולם העשיר והמלא אפשרויות
 תוך כדי שמירה על הנהלים והחוקים הסובבים את השרת ובכדי להבטיח חווית משחק מהנה והוגנת לכל שחקן.

# איך משחקים?
על מנת להיכנס לשרת כל שחקן צריך לעבור תהליך בחינה פשוט ביותר על מנת להבטיח שכלל השחקנים מחזיקים בחוקי המשחק כדי לתת דגש על חוויה איכותית ביותר לכל אדם.
השרת לא מציג הגבלת גיל שיכולה להשפיע על הבחינה והכניסה לשרת, ואנחנו מצפים מכל שחקן להתנהג בצורה המכבדת ביותר תוך כדי הפעלת שיקול דעת לפני פעולות מסוימות.


המשחק דורש הורדה של הפלטפורמה החיצונית שעליה פועל השרת הנקראת "FiveM", מדריכי התקנה והתחברות מופיעים באתר המדריכים.

נא לקחת בחשבון, כל פעולה בתוך הפלטפורמה "FiveM" לא משפיעה על חשבון ה- GTA Online שלכם כלל.

על מנת להישאר מעודכנים לגבי כל מידע שותף על השרת, ניתן לעקוב אחר החדר ⁠🎉update🎉 [בשרת הדיסקורד](https.discord.gg/link),  שם ישלחו עדכונים לגבי השרת.
