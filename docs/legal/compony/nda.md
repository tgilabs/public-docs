---
sidebar_position: 3
title: הסכם סודיות
description: הסכם סודיות לכל אדם הניגש למידע סודי בחברה
---

:::info[חשוב לקרוא אותי]
במסגרת ערך השקיפות המנחה אותנו, אנו משתפים את הציבור בהסכם הסודיות שעליו חותם כל מי שניגש למידע סודי בחברה. מטרת ההסכם היא להבטיח את שמירת הסודיות של המידע שנמסר, ולמנוע גישה אליו מצד גורמים לא מורשים. אבטחת המידע שלכם היא בראש סדר העדיפויות שלנו, ואנו פועלים בכל האמצעים על מנת להגן על הפרטים שלכם כאשר אתם עושים שימוש במערכות שלנו.
:::

# הסכם סודיות (NDA)
## 1. הגדרות
לצורך ההסכם זה, תהא משמעותם של המונחים הבאים כדלקמן:
"המידע הסודי" - כל מידע אשר נמסר לצד השני על ידי החברה, או על ידי צד שלישי מטעם החברה, לצורך ביצוע העבודות, לרבות מידע 
- בכתב, בעל פה, או בדרך אחרת, להלן הגדרות למידע סודי:
- מידע עסקי, כגון תוכניות עסקיות, ניתוחים, נתונים פיננסיים, הסכמים, מסמכים משפטיים, וכו';
- מידע טכנולוגי, כגון קוד מקור, תוכנות, פטנטים, זכויות יוצרים, וכו';
- מידע אישי, כגון מספרי טלפון, שמות פרטיים, פרטי מגורים, וכו';
- מידע אחר, כגון מידע על לקוחות, ספקים, מתחרים, וכו';
## 2. חובות הח"מ
2.1 הח"מ מתחייב כלפי החברה כי לא יגלה, לא יעביר, ולא ישתמש בכל דרך שהיא במידע הסודי.

2.2 הח"מ מתחייב כלפי החברה כי ישמור על המידע הסודי בסודיות, וכי ימנע מכל שימוש בו.

2.3 הח"מ מתחייב כלפי החברה כי ינקוט בכל האמצעים הסבירים על מנת להגן על המידע הסודי, וכי ימנע מכל גישה אליו על ידי גורמים בלתי מורשים.

2.4 הח״מ ישמור על סודיות המידע 5 שנים אחרי סוף גישה למידע סודי.
## 3. חריגים
החובות המוטלות על הח"מ בהסכם זה לא חלות במקרים הבאים:

3.1 הח"מ קיבל את הסכמת החברה המפורשת בהודעה לחשוף את המידע הסודי;

3.2 אם המידע הסודי פורסם על ידי החברה בציבור או הוגדר הסיווג של המידע כציבורי;

3.3 המידע היה גלוי לציבור [נחלת הציבור] טרם גילויו לח"מ ו/או הוא הפך גלוי לציבור במהלך ההתקשרות שבין הצדדים אולם שלא באמצעות הפרת הצד השני הסכם זה;

3.4 חלה חובה לגלותו על פי דין ו/או צו בית המשפט.

3.5 המידע היה ידוע לח"מ טרם גילויו על ידי הצד הראשון ובלבד שח"מ יכול להוכיח זאת בראיות.
## 4. הפרת ההסכם
הפרת הוראות ההסכם זה על ידי הח"מ תחשב כהפרה יסודית של ההסכם, ותזכה את החברה בזכות לבטל את ההסכם זה, וללא כל צורך בהודעה מוקדמת.
במידה והופר ההסכם על ידי הח"מ החברה תהיה רשאית לפעול בדרך משפטית.
## 5. התחייבות החברה
5.1 החברה מחויבת לשמור על סודיות הח"מ; סודיות זהותם, פרטים אישיים, וסודות מסחריים. 
5.2 החברה תנקוט בכל האמצעים הסבירים על מנת להגן על סודיות הצד השני, לרבות:
שימוש באמצעי אבטחה פיזיים וטכנולוגיים להגנה על המידע. 
וזאת לרבות נקיטת הליכים משפטיים כנגד כל גורם אשר יפר את הוראות ההסכם זה
